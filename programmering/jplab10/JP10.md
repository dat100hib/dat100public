### Oppgave 4 - Arrays og kjøretid for Java-programmer

Oppgaven fokuserer på bruk Java API dokumentasjon https://docs.oracle.com/en/java/javase/11/docs/api/index.html og måling av utføringstid for programmer.

Når der i API dokumentasjonen for Java plattformen står at en metode (eller klasse) er «deprecated» betyr at den er foreldet og at den dermed ikke skal brukes når vi lager ny kode. Grunnen til at foreldede metoder er fortsatt en del av mange Java pakker er for å sikre at koden som bruker en eldre versjon av API’en fortsatt kan kjøre uten at vi trenger å endre i koden.

De fleste programmene vi skriver i første semester vil utføres så raskt at det er vanskelig å måle utføringstiden av programmet.  På forelesningene har vi sagt at det finnes ferdige klasser i Java for å behandle tabeller. En slik klasse er `Arrays` (i pakken `java.util`): https://docs.oracle.com/en/java/javase/11/docs/api/java.base/java/util/Arrays.html

Her finnes det blant annet metoder for å sortere en tabell. Dersom vi sorterer en tabell med for eksempel 1000000 heltall, kan vi måle tiden ved hjelp av metoder i klassen `System` (i pakken java.lang):

https://docs.oracle.com/en/java/javase/11/docs/api/java.base/java/lang/System.html

eller klassene `Instant` og `Duration` (i pakken `java.time`):

https://docs.oracle.com/en/java/javase/11/docs/api/java.base/java/time/Instant.html

https://docs.oracle.com/en/java/javase/11/docs/api/java.base/java/time/Duration.html

##### a)

Vi skal sette av plass til en tabell med 1000000 elementer. Deretter fyller vi den med slumptall (tilfeldige tall). Det finnes flere måter å generere tilfeldige tall i Java. Den enkleste er kanskje metoden `random()` i klassen `Math`:

https://docs.oracle.com/en/java/javase/11/docs/api/java.base/java/lang/Math.html#random()

Denne metoden returnerer et flyttall større eller lik 0 og mindre enn 1.

Tabellen skal sorteres ved å bruke en passende metode fra klassen `Arrays`. Tiden for selve sorteringen skal måles og svaret skal skrives ut i millisekunder.

Det å lese API dokumentasjon for klassene `System` (eller `Instant` og `Duration`), `Math` og `Arrays` for å finne de rette metoder er en del av oppgaven.

##### b)

Varier antall av elementer i tabellen og undersøk hvordan utføringstiden påvirkes.
